---
title: "Farní svatojakubské putování"
layout: single
type: news
show: "V sobotu 9. září jsme se v počtu šesti farníků i s panem farářem vydali po svatojakubské cestě z Rajhradu (u kláštera) směrem do Měnína."
date: 2023-09-09
titimg: "/imgs/aktuality/9-9-23_2.JPG"
---

V sobotu 9. září jsme se v počtu šesti farníků i s panem farářem vydali po svatojakubské cestě z Rajhradu (u kláštera) směrem do Měnína. Počasí nám přálo a ranní cesta směrem do Holasic a Vojkovic krásně ubíhala. První zastávka byla v Židlochovicích, kde jsme se ocitli uprostřed židlochovické chasy, která se připravovala na zvaní židlochovických občanů na hody. Chasa nás uchvátila nádherným zrekonstruovaným krojem. Následovalo osvěžení v kavárně v Židlochovicích.

Další část naší cesty pak probíhala po stezce přírodním parkem Výhon do Blučiny. Naučná stezka krajinou Výhonu je situována do severozápadní části přírodního parku. Pater Jaroslav Trávníček se ukázal jako zkušený a erudovaný průvodce, neboť nás cestou parkem seznamoval s významnými místy, geologickou a archeologickou významností i historií parku. Projevil se jako velký encyklopedista.

Po příchodu do Blučiny jsme přijali pozvání pana faráře do nádherného kvelbeného sklepa, který se nachází pod farou.

Výtečný oběd s pivem v místní hospůdce Xaver naši pouť završilo.

Rozloučení s panem farářem a do Měnína po cyklostezce již bylo závěrečnou etapou našeho putování.

19-ti kilometrová trasa za cca 7 hodin včetně přestávek se vydařila. Díky Bohu za krásné počasí, poznání o významu a historii místa, sílu duchovna a přátelské povídání, završilo naši krátkou pouť po svatojakubské stezce.

Za farníky:
- Jaroslav Kovařík
- Renata Prokešová
- Markéta Misáková
- René Misák
- Dana Grolichová
- Růžena Aujezdská
- Pan farář Jaroslav Trávníček

{{< fig src="/imgs/aktuality/9-9-23_2.JPG" >}}