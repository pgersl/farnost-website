---
title: "Teď by to šlo!"
layout: single
type: news
date: 2024-04-21
show: "Přidejte se k více než 8 500 donátorům naší diecéze a svým darem podpořte kněze a zároveň svoji farnost, která získá bonus za každého nového donátora."
titimg: "/imgs/aktuality/17-4-24_4.jpeg"
---

Vážení farníci,

rád bych poděkoval Vám všem, kteří se jako donátoři podílíte prostřednictvím fondu Puls na materiální podpoře kněží a života Vaší farnosti.  Také díky Vaší podpoře bylo možné po čtyřech letech částečně valorizovat mzdy kněží naší diecéze.

Společně jsme v posledních letech překonali náročné období covidové pandemie, energetické krize i nárůst inflace. Pevně věřím, že doba, kterou prožíváme, by mohla být dobrou příležitostí k růstu naší velké rodiny malých dárců. 

**Proto Vás zvu, abyste se připojili k akci „Teď by to šlo!“**

Přidejte se k více než 8 500 donátorům naší diecéze a svým darem podpořte kněze a zároveň svoji farnost, která získá bonus za každého nového donátora.  

Děkuji všem donátorům, kteří již zareagovali na postní výzvu a podle svých možností navýšili svůj pravidelný dar, a také bych chtěl povzbudit ty, kteří tuto možnost zvažují.   

Pokud vnímáte, že „teď by to šlo“, registrujte se na [www.donator.cz](https://www.donator.cz/)  nebo prostřednictvím kontaktních osob ve Vaší farnosti.

S vděčností za Vaši velkorysost a s požehnáním

Pavel Kafka, správce fondu PULS

{{< fig src="/imgs/aktuality/17-4-24_2.jpg" >}}