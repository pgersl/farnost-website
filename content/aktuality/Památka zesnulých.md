---
title: "Památka zesnulých"
layout: single
date: 2023-11-02
titimg: "/imgs/aktuality/2-11-23.jpg"
aktualita: true
---
# Památka zesnulých

*převzato z [biskupstvi.cz](https://www.biskupstvi.cz/2022-10-26-plnomocne-odpustky-pro-duse-v-ocistci)*

Památka všech zemřelých, lidově označovaná jako *Dušičky*, je vzpomínkou na zesnulé, kteří ještě nejsou dokonale připraveni ke vstupu do plného společenství s Bohem a jsou ve fázi *očišťování*. Církev, s odvoláním na některé biblické texty, nazývá toto konečné očišťování *očistcem*.

{{< fig src="/imgs/aktuality/2-11-23.jpg" >}}

# Plnomocné odpustky pro duše v očistci

Modlitba za zemřelé patří k nejstarší křesťanské tradici a vzpomínka na mrtvé je součástí každé mše. V období od 2. do 8. listopadu mohou každoročně věřící pro duše v očistci získat za splnění stanovených podmínek tzv. plnomocné odpustky – tedy prominutí časných trestů za odpuštěné hříchy a uzdravení jejich následků.

### Podmínky pro získání plnomocných odpustků

1. **svátost smíření** (v rozmezí "několika dnů")
2. **svaté příjmání** (nejlépe v ten den)
3. **modlitba na úmysl Svatého Otce**
4. **nemít zalíbení ani v lehkém hříchu**
5. **vykonání skutku předepsaného pro získání odpustku**:
    - 1\. 11. odpoledne a 2. 11. po celý den se v kostele pomodlit modlitbu Páně a Vyznání víry
    - od 1. do 8. 11. – *dušičkový oktáv*: na hřbitově se pomodlit za zemřelé (třeba jen v duchu)
        - *dle dovolení Apoštolské Penitencierie platné od r. 2020 na 7 let je možné při návštěvě hřbitova získat odpustky již od 25.10. pro ty, kdo od 3. do 8. 11. nemohou z vážných důvodů hřbitov navštívit*

Pokud chybí plná dispozice, tedy není některý z vypsaných bodů splněn, pak se získává odpustek částečný.